Kmom10
===============================

Report for kmom10.


**Uppdrag 1: Analys usability (10p)**  
Uppdraget handlade om att utvärdera användarvänligheten enligt fem komponenter som beskrivs i artikeln [Usability 101: Introduction to Usability](https://www.nngroup.com/articles/usability-101-introduction-to-usability/). Analysen omfattar fyra webbplatser. Analysen gjordes utifrån kursmaterialets läshänvisningar, videor och kursboken. Vi valde att analysera dessa webplatser: <a href="#sj">SJ</a>, <a href="#w3">w3schools.com</a>, <a href="#prisjakt">Prisjakt</a> och <a href="#svt">SVT Nyheter</a>. De webbplatserna använder vi mycket vid olika tillfällen och fyller helt olika behov. Den ofta förekommande designen som förekommer på många nya webbplatser, med mycket (white space) på olika sätt, är bra så tillvida att ögat lättare ser vad som är viktigt på sidan. En nackdel är dock att det kan vara för mycket utrymme mellan olika delar på en sida, mellan textrader och bilder, vilket innebär mycket scrollande.

**Uppdrag 2: Analys skrivsätt (10p) (optionellt)**  
Denna har jag inte gjort.

**Uppdrag 3: Webbplats (10p)**  
Jag gjorde en kopia av min Anax Flat till pro. Detta eftersom jag har arbetat mycket med den och hellre tar bort det som inte ska vara kvar. Det var svårt att komma igång. Jag kände mig inte inspirerad till att göra en webbsida för någon av de alternativ som fanns. Efter att först ha börjat med att välja Kund 2 artisten Art Ist, övergick jag till Kund 1 Styrelseordförande Ludviga Af Solstråle. Jag tog fasta på *propert, gediget, andas slipsar, dyra kostymer, höga klackar och dyra klänningar* och valde att bygga en webbplats för en konsulterande skräddare. En av de svårare bitarna var att komma på text att lägga in på sidorna.

Sidan med information om kunden: author/las, visade att sidfoten inte höll sig längst ner då då sidinnehållet var litet. Jag ordnade så att sidfoten alltid är längst ner på sidan, att webbläsarfönstret fylls ut även då sidinnehållet är litet. Detta gjordes genom att ta bort padding för footer och sätta höjden på footer samt avstånd till ovanstånde outer-wrap-main av padding-bottom i body.

Jag la in adress, öppettider och kontaktinformation i footern. Namnet Ludviga Af Solstråle är en länk till en sida om Ludviga, vilet är samma sida som länkas till från bloggsidorna. På sidan cookies har jag lagt in information om detta. Jag justerade i theme.php "title_append"  till " - Tailor Style | Anax Flat", så företagets namn finns med där.

Jag valde svart bakgrund övergående till en bakgrundsbild till höger i guld. Bakgrundsbilden ger mild rörelse på webbplatsen. Tanken är att webbplatsen ska andas lyx och spegla detta genom en svart och gyllene bakgrund för en känsla av stil och ge en lyxig känsla. Där ska även finnas en känsla av lugn och ro och får inte förmedla stress.

**Uppdrag 4: Tema (10p)**  
Det kändes mer inspirerande att först bygga en sida som kunden önskade, customtemat, och därefter skala av det och få bastemat. Eftersom jag ville få sidan så som jag önskade först och inte ville begränsa mig i början byggde jag utan vgrid och hgrid. Dessa la jag till därefter. Mycket av det responsiva flödet hade jag kvar sedan tidigare kursmoment, men behövde anpassa det något, bl.a. höll inte logo-namnet ihop då man valde ett smalare fönster samt behövde sidfoten justeras så den inte dolde den nedre texten. Temaväljaren finns implementerad och man kommer till den via en knapp i guld på sidan Tema i navbaren. Tema Bas och Custom finns beskrivna under sidan Tema enligt: färgprofil, typografi, designprincip och designelement samt med en snapshot på resp. tema.

**Uppdrag 5: Tema alternativt (10p) (optionellt)**  
Denna har jag inte gjort.

**Uppdrag 6: Förklara strukturen kring temat (10p) (optionellt)**  
Denna har jag inte gjort.

---

**Allmänt om hur projektet gick att genomföra**  
Det var svårt att komma igång. Jag kände mig inte direkt inspirerad av de tre alternativen och var osäker på hur mycket man fick ta ut svängarna. Då jag kopierade min Anax-flat behövde jag tänka på att ta bort filerna som medförde koppling till Github smat uppdatera htaccess-filen. Jag tycker det är kul med design och spårade efter hand iväg med bilder och färger på olika sätt. Nästa steg blev att försöka "fånga in allt" under vgrid och hgrid så det fungerade. I slutet av projektettiden började jag känna mig ganska bekväm med hur Anax-flat fungerar och vilka sidor som justerar vad. Det är dock mycket som har blivit gjort i de olika kursmomenten i olika less-filer, vilka många bygger på varandra. En stor nackdel när man kompilerar less och minifierar css-filer är att det är svårt att se i webbäsaren i vilken fil man lagt in vilka definitioner/regler. Det var relativt lätt att hitta bilder på Unsplash och Pixabay, men jag blev inte imponerad över skillnaden på bilderna - hur män och kvinnor visas - när jag sökte på suit resp. dress (bara detta skulle man kunna göra en egen analys på). Jag la en border-bottom med prickar som en underline vid hover, detta ställde dock till det så att vid hovring flyttade texten upp en aning. Jag behövde lägga in line-height vid hovring för att det inte skulle ske. Vid litet sidinnehåll åkte sidfoten upp för högt, så den "klistrade" jag då fast längst ner på sidan. Det var lite pyssel genom att ta bort padding för footer och sätta höjden på footer samt avstånd till ovanstånde outer-wrap-main av padding-bottom i body. Det blev en del städande av kod och sidor som inte skulle vara kvar. En del som tog mycket tid med projektet var att fylla i texter överallt, dels det som skulle höra till webbplatsen samt alla redovisningstexter. Det var många olika sidor där man skulle skriva om arbetet och var förvirrande. Projektet var roligt att genomföra när jag väl fick fart på det och kom på vilken inriktning det skulle få. Det tog en hel del tid att skapa webbplatsen. Styling, design och css:er tar tid att justera som man önskar blir bäst. Det var många olika delar i varje enskilt kursmoment som skulle sys ihop till sista projektet. Många av delarna var kluriga att få ihop för det var helt nytt för mig att arbeta med ramverk.

**Tankar om kursen och vad du anser om materialet och handledningen**  
Föreläsningarna och genomgångarna var bra och nödvändiga för att förstå och genomföra uppgifterna. Dock uppfattade jag det som att de inte var lika förberedda som under förra kursen htmlphp. En del som tog mycket tid med projektet var att fylla i texter överallt, dels det som skulle höra till webbplatsen samt alla redovisningstexter. Det var många olika sidor där man skulle skriva om arbetet och var förvirrande. Det var många olika delar i varje enskilt kursmoment som skulle sys ihop till sista projektet. Många av delarna var kluriga att få ihop för det var helt nytt för mig att arbeta med ramverk, men det var intressant att lära sig. Dock hade jag gärna fått lära mig ett mer vanligt använt ramverk, med mycket dokumentation. Jag saknade verkligen dokumentation och exempel. Vanligen finns mycket hjälp att finna på nätet, men inte för detta ramverk. Det var mycket bra med snabb hjälp som jag fick i chatten. Det fanns ingen möjlighet för mig att inom ramen för halvtid hinna med alla uppdragen. Jag hade gärna gjort ett par av de optionella, som egentligen inte var svåra. Uppdrag 6 var ett bra del, jag tycker verkligen om LESS-kod som tydliggör bra vilka selektorer som hör ihop och med tillägget med mixins som ger nya möjligheter. Generellt har jag lärt mig en hel del under båda kurserna hur mycket man kan göra med css. Kursen har ett bra innehåll om än för mycket, jag skulle gärna fokuserat mer tydligt på design. Det flöt ihop en del också gällande vad som är designelement och desgnprinciper på de olika sidor som hänvisades till, det kan gärna tydliggöras, men bra att få ord och definitioner på detta. Jag föredrar färre uppgifter/uppdrag för att kunna fokusera på dem. Betyget är en övergripande 7.

**[Me Anax Flat](http://www.student.bth.se/~anbp17/dbwebb-kurser/design/me/anax-flat/htdocs/index.php)**  
**[Github Anax Flat](https://github.com/anebar/Anax-Flat)**  
**[Github Anax Flat Theme](https://github.com/anebar/anax-flat-theme)**  
**[Projekt](http://www.student.bth.se/~anbp17/dbwebb-kurser/design/me/proj/htdocs)**  
