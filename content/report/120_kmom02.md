Kmom02
===============================

Report for kmom02.


**Vad tycker du om LESS så här långt, och det sättet vi jobbar med LESS-moduler i vårt tema?**  
Det är för mig ett helt nytt sätt att arbeta fram ett stylesheet på. Jag försöker hänga med. Det krångliga är inte LESS-kod i sig, utan alla olika sätt vi hämtar exempel på. Att skriva LESS-kod är riktigt bra, logiskt, strukturerat och snyggt. Man ser tydligt vad som hänger ihop.

**Hur kändes det att kompilera LESS till CSS, var det något du reflekterade över?**  
Jag förstår inte varför "make theme" är uppbyggd så att man först komplierar och sedan *lintar*. Vad jag har förstått så handlar lint om att man bl.a. kontrollerar att koden är skriven på rätt sätt, då bör väl detta göras före kompilering. Tänker mig att jag vill veta om koden är felskriven före jag använder/kompilerar den.

En nackdel att kompilera är möjligen att allt hamnar i en komprimerad CSS och det blir svårt att från webbläsaren via inspect veta i vilken LESS-fil något är definierat.

**Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?**  
Nej, jag har inte använt Makefiler tidigare eller liknande. Kompilering av kod använde jag på den tid jag kodade C, men det var länge sedan och fungerade inte som makefilen. Makefilen som vi arbetat en del med för theme är bra, den sparar ju en del tid.

**Fann du nytta i de videor som var kopplade till detta kursmoment?**  
Ja, verkligen, jag fick god nytta av videorna. Jag har tittat igenom genomgången, föreläsningen och alla korta videor som börjar på 2nn. Ibland följer inte videorna texten i uppgiften och blir då lite klurigt att reda ut varför det är skillnad och vad det innebär. Har tyvärr inte hunnit titta igenom Andreas videor "Lär dig LESS".

Jag valde att bygga responsiviteten så att endera visas "vanliga" menyn (navbarTop) eller så visas hamburgermenyn (navbarMax), beroende på bredd av sidan.

**[Me Anax Flat](http://www.student.bth.se/~anbp17/dbwebb-kurser/design/me/anax-flat/htdocs/index.php)**  
