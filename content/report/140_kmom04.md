Kmom04
===============================

Report for kmom04.


**Hur känner du inför färger och webbplatser? Föredrar du något särskilt ljust, mörkt, färgglatt?**  
Det är trevligt med en färgad bakgrund på sidorna om huvuddelen som ramar in och drar ögat till mitten. Färgval på sidan beror på vad mna vill förmedla, både vad gäller bakgrundsfärger och textfärger. Viktigt dock med inte alltför många färger som kan ge ett oroligt intryck.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**  
Absolut! Både val av färgskala samt typsnitt påverkar känslan av en sida: huruvida den är rörig, strikt, skapar intresse, medför att man bara vill lämna sidan, om den ger seriöst, mjukt eller lekfullt intryck mm.

**Hur känns din LESS-struktur så här långt?**  
LESS-koden har verkligen gett mig mersmak. Så trevligt att kunna föra samman det som hör ihop. Jag kanske kan göra det ytterligare, men har i möjligaste mån använt mig av LESS istället för vanlig CSS-kod.

**Hur valde du att göra med ditt eget default tema?**  
Jag valde min typography.less som standard tema. Jag trivdes med färgerna och typsnitten. De var sköna att vila ögonen på.

**Var det något särskilt som du uppfattade som utmanande i detta kmom?**  
Jag önskar att jag kunnat ta tid att hinna läsa allt material som det hänvisas till, det skulle säkert gett mervärde. Jag behövde dock koncentrera mig på att göra uppgifterna framför allt och får läsa mer senare. Analyserna gjorde jag efter att ha fixat egna teman. Jag tittade på videorna först och satte igång, i dessa nämndes inte tydligt de olika skillnaderna mellan teman. Efter att ha gjort dem behövde jag göra om en del så det skulle passa efter kraven.

Analyserna var svåra när det kom till färgscheman. Funderar på vart svart, vitt och grått hamnar i färgscheman. Kände inte riktigt att jag hade med mig tillräcklig kunskap analyserna, beroende på hur djupa de skulle vara. Skulle varit bra att kunna få feedback på hur man tänkt och/eller att kursen haft ett exempel utifrån en hemsida med några olika färger.

**[Me Anax Flat](http://www.student.bth.se/~anbp17/dbwebb-kurser/design/me/anax-flat/htdocs/index.php)**  
**[Github Anax Flat](https://github.com/anebar/Anax-Flat)**  
**[Github Anax Flat Theme](https://github.com/anebar/anax-flat-theme)**
